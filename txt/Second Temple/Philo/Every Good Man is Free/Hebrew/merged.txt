Every Good Man is Free
על שכל אדם ישר הוא בן חורין
merged
https://www.sefaria.org/Every_Good_Man_is_Free
This file contains merged sections from the following text versions:
-Tel Aviv, 1936
-https://benyehuda.org/read/16472

על שכל אדם ישר הוא בן חורין

הקדמה







Chapter 1



Chapter 2



Chapter 3



Chapter 4



Chapter 5



Chapter 6



Chapter 7



Chapter 8



Chapter 9



Chapter 10



Chapter 11



Chapter 12

[75] מדת הצדק והיושר הכתה שורש גם בפלשתינה<sup class="footnote-marker">1</sup><i class="footnote"><b>גם בפלשתינה</b>. בסעיפים הקודמים מדבר פילון על שבעת חכמי יון הידועים ועל חכמי פרס והודו המאמתים בחייהם את הכלל של חרות הצדיק. לחכמים האלה משווה פילון את האסיים <b>שגם הם</b> משמשים בחייהם אות ומופת לאמתותו של הפּרדוכס הסטואי, כי החכם והצדיק הוא בן חורין.</i> אשר בסוריה<sup class="footnote-marker">2</sup><i class="footnote"><b>בפלשתינה אשר בסוריה</b>. אם לדיוק: בסוריה הפלשתינאית, כי השם סוריה במובנו הרחב מקיף את יהודה ואת סוריה הכפולה (סוריה סתם וחילת סוריה). הבטוי: <b>סוריה הפלשתינאית</b> (Παλαιστίνη Συρια) נמצא גם אצל סופרים אחרים (הירודוט I 105, II 106, III 5. דיון קאסיוס XXXVII 15, יוסף ב"מ קדמ' ח' י' י"ג ועוד), ואין כאן מקום לתיקונים.</i>. בארץ זו יושב חלק רב מעם היהודים הגדול והעצום. מקצתם נקראים בשם <b>אסיים Essaioi)</b>) ומספרם מגיע לארבעת אלפים ומעלה<sup class="footnote-marker">3</sup><i class="footnote"><b>ארבעת אלפים ומעלה</b>. בטוי זה ὑπερτετρακισθχίλιοι נמצא גם אצל יוסף ב"מ קדמ' י"ח, א', ה'. כנראה היה ספרו של פילון לעיני יוסף ב"מ ובו השתמש, אם כי במשך הזמן שחל בין שני הסופרים האלה נשתנה היחס המספרי של הכתה האסית. מלבד הבטוי הזה עוד גם ראיות אחרות באות להוכיח, כי יוסף ב"מ השתמש בספרו של פילון.</i>. דעתי אני, כי שמם נגזר<sup class="footnote-marker">4</sup><i class="footnote"><b>אסיים</b> וכו'. לפי פילון נגזר השם Essaios מן hosios (חסיד), ראה סע' 91 ואבסביוס, Praep. Evang. VIII 11,1. ואם קלוזנר (היסטוריה ישראלית ב' עמ' 93) תמה: "אבל סוף סוף ידע פילון שאין זה שם יוני", הנה יש לענות שפילון גוזר הרבה שמות תנ"כיים כגון לאה, פרת וכדומה (ראה את ספרי הגרמני על הבאור האלגורי של פילון עמ' 60 ואילך), מן השפה היונית. גם במדרש מוצאים אנו אטימולוגיה יונית לשמות עבריים, כגון: "למה נקרא שמו ירמיה? שבימיו נעשתה ירושלים אירימיאה (ἐρημία – מדבר, שממה)" (מדרש רבה, קהלת פרשה א', בראש). מן המותר להוסיף שהאטימולוגיה הזו אינה נכונה. – ואשר לשם Essaios (Ἐσσαῖος) שלא נשתמר בשפה העברית הנה באות השערות שונות לפרשו: <b>אסיא</b> (– רופא, כי האסיים השתמשו, לפי יוסף ב"מ, בסממנים שונים לשם תרופה), <b>סחא</b> (טבול, ע"ש טבילותיהם), <b>חסא</b> (בארמית – חסיד), <b>חשאי</b> וכו' וכו'.</i> מלשון <b>חסידות</b> (hosiotes) – והמלה היונית יצאה מעורפלת במקצת – על שום שהם מעריצי אלהים באמת ובתמים, ותחת לזבוח זבחי קודש ישאפו לקדושת הלב והמחשבה<sup class="footnote-marker">5</sup><i class="footnote"><b>ותחת לזבוח זבחי קודש</b> וכו'. לפי יוסף ב"מ קדמ' י"ח, א' ה' לא היו האסיים זובחים בכלל, ואלה הם דברי יוסף ב"מ: "הם שולחים תשורות (מחצית השקל?) לבית המקדש, אבל אינם מקריבים קרבנות, בחשבם כי יש להם אמצעים משובחים מן הקרבנות להשיג את מעלת הטהרה והקדושה. הם מתרחקים, איפוא, ממקדש העם וכו'". מה הם האמצעים האלה? הסופר מתכון כנראה, לקדושת הלב והמחשבה הנזכרת כאן. ראוי לציון, כי השקפת אסיים זו יש שמוצאים לה סמוכין בספר קהלת ט', ב': "לזובח ולאשר איננו זובח". ויש שסוברים בכלל, כי בספר קהלת נמצא הד לתורת האסיים. ראה גם הערה לסע' 84 (ענין השבועה).</i>.
[76] המה קובעים את דירתם ביחוד בכפרים<sup class="footnote-marker">6</sup><i class="footnote"><b>המה קובעים את דירתם בעקר בכפרים</b>. מכלל שנאמר: בעקר (τὸ πρῶτον – קודם כל) אתה למד שהאסיים גרים <b>גם</b> בערים<b>,</b> אלא שהם בוחרים ככל האפשר לשבת בכפרים. המלומדים (כגריץ ולוציוס) שלא שמו לב לבטוי: בעקר, מצאו כאן סתירה למסופר בקטע ב' המובא אצל אבסביוס; שם כתוב שהאסיים גרים בערים רבות. ובאמת אין כל סתירה. ראה גם מבוא. – <b>העיר</b>, כמובן הפוליס ההלניסטית, היא אצל פילון שורש הרע ושחיתות המדות (ראה "על עשרת הדברות, סע' 2 וכו'), ודעתו זו הוא מיחס גם לאסיים; אך האסיים נמנעו משבת בעיר מטעמים אחרים, וביחוד משום שקשה לשמור בעיר על דיני טהרה. ראה מבוא.</i> ומתרחקים מן הערים בגלל מעשי העול המיוחדים לשליטי העיר, ומתוך פחד פן תדבק גם בנפשם המחלה הממארת הקשה אשר לבני סביבתם, כדרך האויר הנשחת והנפסד. מהם עובדים את האדמה<sup class="footnote-marker">8</sup><i class="footnote"><b>מהם עובדים את האדמה</b>. גם לפי יוסף ב"מ קדמ' י"ח, א', ה' מכבדים האסיים מאד את עבודת האדמה.</i>, ומהם עוסקים במלאכות שונות המרבות שלום בעולם<sup class="footnote-marker">9</sup><i class="footnote"><b>מלאכות המרבות שלום בעולם</b>, להוציא אומנויות כאלה כלטישת נשק ותשמישי מלחמה אחרים שהם אסורים לאסיים (סע' 78).</i>, לטובת עצמם ולטובת כל הנלוים עליהם. האסיים אינם צוברים כסף וזהב, אינם רוכשים אחוזות ארץ גדולות, ואינם חומדים הכנסות מרובות, אלא שואפים לספּק את צרכי חייהם ההכרחיים בלבד.
[77] האסיים הם כמעט היחידים בעולם אשר אין להם כל רכוש וקנין (פרטי)<sup class="footnote-marker">10</sup><i class="footnote"><b>על שותפות הקנין</b> אצל האסיים ראה יוסף ב"מ מלחמת היהודים ב', ח', ג' וכו'.</i>, לא מפני שתקצר ידם מלעשות חיל, אלא משום שהם עצמם בחרו בחיים כאלה ובצדק יחשבו לעשירים גדולים<sup class="footnote-marker">11</sup><i class="footnote"><b>ובצדק יחשבו לעשירים גדולים</b> וכו' בהתאם לפרדוכס הסטואי הידוע שאין מלך אלא חכם (שיודע את מדת ההסתפקות). וכיוצא בזה מאמר המשנה: "איזהו עשיר? השמח בחלקו" (פרקי אבות ד' א').</i>, שכן ישישו על מדת הצניעות וההסתפקות כעל הון רב.
[78] אין בהם עושי חצים, רמחים, חרבות, קסדות, שלטים ומגנים, ובכלל אין בהם איש לוטש נשק ובונה מכונות (המצור), ולא בעל מלאכה אחרת לתשמישי מלחמה<sup class="footnote-marker">12</sup><i class="footnote">על האומניות שהאסיים עסוקים בהן ראה קטע ב' (18, 11 VIII, Praep. Evang. וכו'). יש להעיר שאף על פי שהאסיים לא עסקו באומנות במלחמה – השתתפו במלחמת החרות נגד הרומיים. ויוחנן האסי יוכיח שעמד בעת המלחמה נגד אספסיינוס בראש המוז תמנה (מה"י ב', כ', ד'), ולאחרונה מת מות גבורים (שם ג', ב' א'–ב').</i>. ואפילו בדברים הקשורים בעבודת השלום (לא יעסקו), במדה שהם גורמים להשחתת המדות. וככה אין להם שיח ושיג במסחר, בתגרות וספּנות, כי יתעבו כל דבר שיסודו באהבת הבצע.
[79] אין בהם אפילו עבד אחד, אלא כולם עוזרים איש לרעהו כבני חורין<sup class="footnote-marker">13</sup><i class="footnote">בסעיף זה מפתח הסופר את הרעיון של חכמי הסטוא על שויון כל זרע אנוש. העבדות היא לפי משנת הסטוא המצאת אנשים המתנגדת לחוק הטבע. אלא שהסטואיקנים ומטיפי המוסר, כציצרון וסנקה, לא הסיקו מן הכלל הזה כל מסקנה מעשית, ואילו האסיים שקיימו את הכלל הזה בפועל, לא היו פלוסופים, ולא התפלספו על שויון האדם. פילון מאחד כאן את תורת חכמי הסטוא עם מעשי האסיים, ומיחס לאלה גם את משנתם של הללו. על גוף העובדה שלאסיים לא היו עבדים, מספר גם יוסף ב"מ קדמ' י"ח, א', ה'.</i>. המה לא יודו בזכות הבעלים (על עבדיהם), את הבעלים יחשבו לא רק לפועלי עול המשביתים את השויון בקרב בני-האדם, אלא גם לעושי רשעה, על הפירם את חוק התולדה אשר כאם ילדה את כולם וגידלתם ללא הבדל, למען יהיו אחים נאמנים באמת ובתמים, ולא בלבד שיקראו בשם הזה. אך תאות הבצע צרת-העין נשאה ראש, וניתקה את קשרי הקורבה (בין האנשים) בהרחיקה את האיש משארו הקרוב אליו, והפכה את החבה לאיבה.
[80] ואשר לפלוסופיה, מניחים המה את תורת ההגיון לאנשים הלהוטים אחרי הפטפוט, משום שאין בה צורך להשגת השלימות<sup class="footnote-marker">14</sup><i class="footnote">החלוקה המשולשת הרגילה של הפלוסופיה לפי משנת חכמי הסטוא היא: <b>הגיון</b> (דיאלקטיקה או לוגיקה), <b>תורת המציאות</b> (פיסיקה), <b>ותורת המוסר</b> (אתיקה). לסוג השני שייכת גם התיאולוגיה העוסקת במציאות אלהים.</i>; וחקירת מהותו של היש יניחו לממללי רברבן, כי נבצר מאת הטבע האנושי לתפוש את הענינים האלה, להוציא את החקירה על מציאות אלהים ובריאת העולם. לעומת זה לומדים הם בשקידה רבה את תורת המוסר, ובענין זה יהיו להם לעינים חוקי אבותיהם אשר יקטן כוח השכל האנושי מהשיגם<sup class="footnote-marker">15</sup><i class="footnote"><b>אשר יקטן כוח השכל</b> וכו'. את חוקי אלהים אין בכוח השכל לתפוס, כי הם מכילים רעיונות נעלים ונשגבים, לפי שיטת הבאור האלגורי המיוחדת לפילון. את שיטת הבאור הזאת רגיל פילון לסמן כמסטורין. ראה ספרי על הבאור האלגורי עמ' 39 וכו'.</i>,
[81] אם לא יערה עליו אלהים רוח ממרום. את החוקים האלה יורו בכל זמן ועדן, וביחוד בשבתות. כי יום השבת קדוש הוא בעיניהם, ובו ישבתו מכל מלאכה אחרת ויאספו למקומות הקדושים הנקראים בשם "בתי כנסיות". שם ישבו שורות שורות, לפי גילם, זקנים לפני צעירים, ויקשיבו קשב רב, מתוך דרך ארץ, כיאות<sup class="footnote-marker">16</sup><i class="footnote">פילון מזכיר במקומות שונים בספריו את המנהג <b>להתאסף בשבתות בבתי הכנסיות</b> לשם עבודת אלהים ותלמוד תורה. במנהג זה קשורות הדרשות אשר ראשיתן נעוצה בתקופה קדומה מאד. בספר "חיי משה" ב', סע' 215 וכו', מיחס פילון את הדבר למשה רבנו. מעין זו היא גם השקפתם של חכמי התלמוד שלפיה היה עזרא הסופר הראשון להקהיל קהלות ברבים, לקרוא ולבאר את התורה בימים מזומנים.</i>.
[82] אחד מהם יוציא את הספרים (הקדושים) ויקרא בהם, ואיש אחר, מבעלי התורה, יעמוד על ידו, ויבאר את הענינים הסתומים<sup class="footnote-marker">17</sup><i class="footnote">התאור הניתן כאן מזכיר את הדרשן והתורגמן שבתלמוד, אחד קורא והשני מתרגם ומבאר. השווה גם את התאור המפורט החשוב אשר בקטע ב' (אבסביוס Pr. Evang. VIII, 7, 12 sq.). שם קורא ומבאר איש אחד מן הכהנים או מן הזקנים. מנהג זה משותף הוא לכל היהודים ואינו מיוחד לאסיים בלבד.</i>. שהרי את מרבית (התורה) יפרשו בצורה פלוסופית, דרך משל (אלגוריה)<sup class="footnote-marker">18</sup><i class="footnote"><b>בצורה פלוסופית</b>, <b>דרך משל</b>. במקומות שונים מספריו מביא פילון דרשות אלגוריות בשם "מפרשים קדמונים". ובכן לא פילון הוא שהמציא את שיטת הבאור האלגורי, כמו שרגילים לחשוב. זאת הוכחתי בפרוטרוט בספרי על הבאור האלגורי של פילון.</i>, על יסוד שיטת דרוש ישנה נושנה.
[83]– האסיים מתחנכים לאהבת אלהים, לחסידות, ליושר, להנהלת עניני הפרט והכלל, להבחנת הטוב והרע ושאינו לא טוב ולא רע<sup class="footnote-marker">19</sup><i class="footnote">חלוקת כל הדברים <b>לטובים</b> (αγαθά), רעים (κακά) ודברים נייטרליים שאינם לא טובים ולא רעים (ᾶδιάφορα) לקוחה ממשנת הסטוא.</i>, במה לבחור ובמה למאוס. שלשה הם הענינים אשר ישימו להם לקו ולמשקולת: אהבת אלהים, אהבת המוסר ואהבת הרֵע.
[84] אשר לאהבתם את האלהים הנה רבות ראיות נאמנות לדבר, והן: כל ימי חייהם ישמרו על הקדושה והטהרה בכל עת ובכל שעה; אינם נשבעים כלל<sup class="footnote-marker">20</sup><i class="footnote"><b>אינם נשבעים כלל</b>. על זה מעיד גם יוסף ב"מ מה"י ב', ח', ו': "וכל אשר יצא מפיהם חמור בעיניהם מדבר שבועה, והם עשו סייג לבלתי השבע וכו'". רמז לאסור שבועה נמצא בפעם הראשונה בקהלת ט', ב': "הנשבע כאשר שבועה ירא". עיין בספרא קדושים פרק ח' (הוצאת וויס צ"א ע"א) על "לאו צדק והן צדק". איסור שבועה מצאתי בפירוש במדרש תנחומא הוצאת בובר, מטות אות א': "אמר להם הקב"ה לישראל, לא תהיו סבורים שמותר לכם לישבע בשמי אפילו באמת וכו'". ראה גם תנחומא הוצאת בובר ויקרא אות ט"ו.</i> ואינם מוציאים מפּיהם דברי שקר; באלהים יראו את מקור כל הטוב<sup class="footnote-marker">21</sup><i class="footnote"><b>באלהים יראו את מקור כל הטוב</b> וכו'. הרעיון שד' הוא רק מקור הטוב נמצא תכופות אצל פילון. (ראה למשל "על בלבול השפות" סע' 179). השווה גם ספרא בחוקותי ד' (הוצאת וויס קי"א ע"ב): "אין הרעה יוצאת מלפני לעולם וכה"א מפי עליון לא תצא הרעות אלא הטוב".</i> בלא ליחס לו כל רעה. אהבתם למוסר יוכיחו נבזה שהם שונאים בצע ובורחים מפּני הכבוד וחיי-החמדה, כובשים את יצרם ושולטים בתאוותיהם. מלבד זאת יסתפקו במועט, יחיו חיי צניעות ופשטות, ויתרחקו מן המותרות. הם מצטיינים במדת דרך ארץ<sup class="footnote-marker">22</sup><i class="footnote"><b>במדת דרך ארץ</b>, הנני גורס τό κόσμιον תחת τό νόμιον לפי תקונו של מנג'אי.</i> ושקול הדעת ובמעלות כיוצא בהם. מעלותיהם הנוגעות לאהבת הרֵע הן: חבת הבריות, שויון הזכויות, ועל כולן – שתוף החיים.
[85] ויאה ליחד על זה את הדבור בקצרה. ראשית כל אין לאיש בית מיוחד רק לו שאינו משותף לאחרים כולם, אלא הבית עומד פתוח לרוחה לדור בו בצותא, הם וכל אנשי סיעתם הבאים ממקום אחר.<sup class="footnote-marker">23</sup><i class="footnote"> כמעט במלים אלו עצמן מתאר יוסף ב"מ מ"ה, ב', ח', ד', את שתוף החיים אצל האסיים: "ולאנשי סיעתם הבאים ממקום אחר הכל עומד פתוח לרוחה וכו'". השוואת הקבלות כאלה מוכיחה, שיוסף ב"מ השתמש בתאור של פילון. – לסעיף זה ולבא אחריו השווה יוסף ב"מ מה"י שם וכו', וקדמ' י"ח, א', ה'.</i>
[86] אף אוצר אחד לכולם, והוצאות (משותפות); משותפות גם התלבושת והמאכולת, שבו הם עורכים סעודות משותפות. עולים הם על שאר בני אדם בהגשימם בפועל את הכלל של שתוף הדירה, המאכל והמשתה. אכן זהו דבר בלתי-שכיח, כי את הכסף אשר הם משתכרים בעבודתם יום יום, לא ישימו בכיסם, אלא יכניסוהו לאוצר החברה, וכל מי שרוצה לטול, יבוא ויטול ויפיק ממנו תועלת.
[87] ושאינם יכולים להשתכר עקב מחלתם, אינם עזובים ומוזנחים, כי כסף מוכן לפניהם מאוצר החברה לשם ההוצאות הכרוכות במחלה, ובכסף הזה ישתמשו ביד רחבה מתוך בטחה גמורה. האסיים מהדרים פני זקנים ודואגים להם, וכבנים נאמנים להוריהם יכלכלו את שיבתם בעצה ובתושיה, בנפש חפצה וביד נדיבה.

Chapter 13

[88] על ברכי הפלוסופיה הזאת אשר אין בה מדקדוקי המלים המיוחדים ליונים נתחנכו האסיים להיות אנשים טובים שוחרי מוסר. הפלוסופיה ההיא דורשת מהם מעשים נעלים תחת תרגילים (עיוניים)<sup class="footnote-marker">24</sup><i class="footnote"><b>מעשים נעלים תחת תרגילים</b>. הכונה היא לתרגילי דברנות אשר בהם היו הצעירים מנסים כוחם בגבובי מלים ודקלמציות נמלצות.</i>, והמעשים האלה משמשים יסוד איתן לחרות<sup class="footnote-marker">25</sup><i class="footnote"><b>יסוד איתן לחרות</b>. הסופר מדגיש בזה את הנושא ששימש נקודת מוצא לכל התאור, הוא הרעיון שרק בני עליה הם בני חורין באמת.</i> אשר כל מיני שעבוד זרים לה.
[89] וראיה לדבר<sup class="footnote-marker">26</sup><i class="footnote"> וכו' וכו' בתאור הבא מספר פילון על רדיפות שונות שסבלו האסיים מידי שליטים אכזריים. מי הם השליטים האלה? הסופר מדבר כנראה, בתקופת השמד שבימי העריץ אנטיוכוס אפיפנס, ובכן גם בימים ההם היתה קיימת כבר כת האסיים. ואפשר מיחס כאן הסופר לאסיים את אשר היה משותף לכל העם, כי הרדיפות היו אז כלליות. הלא גם בענין אחר (ענין הדרשות) ראינו שמוסד משותף לכל העם מיוחס לכת האסיים ואם כך הדבר, אין להסיק מכאן כל מסקנות בענין הכרונולוגיה של צמיחת האסיות, כמו שעשה לוציוס בספרו על האסיות עמ' 36 וכו'. –</i>: בארץ זו (בארץ יהודה) קמו במשך הזמן שליטים רבים שונים איש מרעהו גם בתכונותיהם הטבעיות וגם במגמת לבבם. מהם ששאפו לעלות במשובתם על פריצי חיות, ולא נרתעו מכל מעשי אכזריות. את נתיניהם שחטו בסך, ולפני יציאת נשמתם גזרו את גויותיהם לחלקיהן ולאבריהן כמעשה הטבחים,<sup class="footnote-marker">27</sup><i class="footnote">תאור דומה למסופר כאן נמצא אצל יוסף ב"מ מה"י ב', ח', י'. הנוגשים העריצים המה הרומיים בעת המרד הגדול, ורדיפותיהם לבשו אופי דתי. תמוה הדבר, כי מעולם לא שמענו, וגם יוסף ב"מ אינו מספר במקום אחר, על רדיפות דתיות מיד הרומיים בימי מלחמת החרות. סבורני שיוסף חקה בתאור זה את פילון מתוך קלות ראש בלבד, כדרכו, ואילו פילון התכוין לסורים ולא לרומיים.</i> ולא חדלו (מתועבותיהם) עד שנענשו מדה כנגד מדה בגזרת מדת הדין אשר עיניה צופיות על מעללי אנוש.<sup class="footnote-marker">28</sup><i class="footnote">יש להוסיף שתאור העינויים הניתן כאן מזכיר בפרטים שונים את התאור של יסורי היהודים באלכסנדריה בימי הנציב פלאקוס. התאור הזה נמצא בספרו של פילון "נגד פלאקוס" סע' 65 וכו'. הפרעות באלכסנדריה התחוללו שנים רבות לאחר שכתב פילון את ספרו "על חרות הצדיק"; פילון חקה איפוא ב"נגד פלאקוס" את דברי עצמו ב"חרות הצדיק". נמצאת למד שתאורים מעין אלה "חפשיים" הם יותר מדי, ואין לדקדק בהם. בנדון זה לא נמצא דיקנות לא אצל פילון ולא אצל יוסף ב"מ, שהלך בעקבותיו.</i>
[90] ומהם שנמנעו ממעשי שגעון וטרוף הדעת. אלה שינו את טעמם והרעו לנו בדרך אחרת והסבו לנו פורענות קשה. כי אם אמנם דבריהם בנחת נשמעו, אך בקולם השלו חיפו על העֶברה הבוערת כאש בלבבם, ובחנופתם דמו לכלבים שוטים המכשכשים בזנבם ומתרפסים לפני הבריות, ולסוף מטילים בהם ארס (בנשיכותיהם). מידם באו להם (ליהודים) צרות איומות. והם השאירו אחריהם בערים שונות זכר לרשעתם ושנאתם את הבריות, ורושם היסורים אשר סבלו האנשים מידם לא ימחה לעולם.
[91] אכן אף אחד מן השליטים האלה, אם מן העריצים<sup class="footnote-marker">29</sup><i class="footnote">העריצים, או יותר נכון <b>העריץ הערום והאכזר</b> הוא, לדעת לוסיוס עמ' 40, המלך הורדוס. ברם, אין השערה זו מתקבלת על הלב, שהרי בית האלאבארך היהודי באלכסנדריה, ליסימכוס אחי פילון, עמד ביחסי ידידות עם בית הורדוס, וביחוד עם אגריפס הראשון. אמנם אין לבוא בהקפדה יתרה לגבי תיאורו הריטורי של פילון, ונראה שכל ענין העריצים הערומים קלוט הוא מדמיון הסופר.</i> האכזרים ואם מאנשי המרמה הערומים, לא הצליח להוציא דופי בקהל האנשים הנקראים בשם <b>אסיים</b> (Essaioi) או <b>חסידים</b> (hosioi) וככל אשר תקפו את האסיים, שהם בני חורין מטבעם ובלתי תלויים כביכול בדעת אחרים, הנה לא עצרו כוח להשבית את מדותיהם הטובות והישרות (של האסיים). הם (השליטים הרעים) היו מתַנים, איפוא, את רוממות סעודותיהם המשותפות ואת שתוף החיים הנעלה על כל ברכה ותהלה, בהיותו אות ומופת לחיים נשגבים ומאושרים בתכלית האושר.

נספח והערות

