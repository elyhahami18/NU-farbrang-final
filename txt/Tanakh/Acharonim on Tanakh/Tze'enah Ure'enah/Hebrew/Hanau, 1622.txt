Tze'enah Ure'enah
צאינה וראינה
Hanau, 1622
https://www.nli.org.il/he/books/NNL_ALEPH990022876290205171/NLI

צאינה וראינה

בראשית



נח



לך לך



וירא



חיי שרה



תולדות



ויצא



וישלח



וישב



מקץ



ויגש



ויחי



שמות



וארא



בא



בשלח



יתרו



משפטים



תרומה



תצוה



כי תשא



ויקהל



פקודי



ויקרא



צו



שמיני



תזריע



מצורע



אחרי מות



קדושים



אמור



בהר



בחוקתי



במדבר



נשא



בהעלותך



שלח



קרח



חקת



בלק



פנחס



מטות



מסעי



דברים



ואתחנן



עקב



ראה



שופטים



כי תצא



כי תבוא



נצבים



וילך



האזינו



וזאת הברכה



חמש מגילות

שיר השירים



רות



איכה





חורבן בית המקדש



קהלת



מגילת אסתר



Chapter 1

(ויהי בימי אחשורש) עש וואר אין טעגן אחשורש דיא חכֿמים זאגן וואו דא שטיט (ויהי) דא איזט איין צרה גיוועזן אים עולם אונ׳ אלהיא וואר אויך ישראל גר וויא דז אחשורש וואר איין גרושר רשע אל זיין טג:
(המולך) ער מכֿט זיך זעלברט צו איינם מלך אונ׳ וואר פֿיל שרים דר שלאגן ער וואר ניט גיבארן פֿון איינם מלך. אונ׳ ער וואר איין מלך איבר זיבן אונ׳ צוואנציג אונ׳ הונדרט לענדיר גלייך אלש ער וואר איין מלך איבר הודו אונ׳ כוש די צווייא שטיט שטונדן נאהנט בייא אננדר. אחשורש וואר זוכֿה גיוועזן צו זיין איין מלך איבר הונדרט אונ׳ זיבן אונ׳ צוונציג לענדר דער ווייל ער הוט גינומן אסתר צו איינם ווייב די איז גיקומן בֿון שרה די הוט גילעבט זיבן אונ׳ צווענציג אונ׳ הונדרט יאר. דא פֿרעגט מן איין קשיא מן הוט זאלין פֿער שפארין דיא מגילה צו לייאן אונ׳ מן הוט זאלן איין זכרון מכֿין עפיש אויך דאש נס דז אונש הקבֿ"ה הוט מציל גיוועזן אז בייא חנוכה דא לייאן מיר קיין מגילה. דער תירוץ איז בייא חנוכה הוט מן בישיידלך גיזעהן אופֿנטבאר דז וויניג יהודים האבן דר שלאגן פֿיל טויזנט בֿון דען נכֿרים דא בידרף מן ניט צו לייאן קיין מגילה. אבר בייא אחשורש ווערן די לייט זאגן עז וואר קיין נס גיוועזן נייארט דער אחשורש הוט אזו גאר ליב גיהט אסתר דרום וואר ער דר שלאגן פֿיל עמלקים דר ווייל אין אסתר הוט גיבעטן אונ׳ דיא לייט ווערן זאגן דער אחשורש וואר איין משוגע אונ׳ איין נר דרום וואר ער דער שלאגן פֿיל עמלקים. דרום האבן דיא חכֿמים גימכֿט מן זול לייאן דיא מגילה דא שטיט דרינן גישריבן דש ושתי וואר מיוחס פֿון איינם גרושן מלך נבֿוכֿדנצר נאך גלייך וואול וואר ער ניט חנפֿן אונ׳ ליט דר שלאגן ושתי ווען זי גלייך אים גאר ליב וואר. דא קאן מן זעהן דז ער נישט אונרעכֿט הוט גיטאן בֿון ליבשפֿט דר ווייבר נייארט הקבֿ"ה דער טעט איין נס אונ׳ מכֿט דז זיא טעטן דר שלאגן פֿיל בֿון דען עמלקים:
(בימים ההם כשבֿ‏‎תֿ) דער פסוק לערנט אונש דז הקבֿ"ה טעט איין טובֿה אונ׳ מכֿט דז אחשורש וואר זיך גהואוו דר שטאט שושן וואו אסתר אונ׳ מרדכֿי ווארן דען דער פֿיר ווארן אל דיא מלכֿים וואונן אלש אין בבֿל. אונ׳ איצונדרט וואר אחשורש אלש וואונין מיט אל זיין שרים אין שטאט שושן. דער ווארטן מרדכֿי אונ׳ אסתר זאלטן נאהנט זיין בייא דעם מלך צו בישירמן איז אין אירן צרותֿ:
(לכֿל שריו ועבֿדיו) דא פֿרעגט מן איין קשיא ווארום זאגט ער דז ער מכֿט איין סעודה זיין קנעכֿטן אונ׳ דר נאך זאגט ער (ושרי המדינותֿ) צו דען שרים איז עש ביליך דז מן זול פֿאר אן שרייבן דיא קנעכֿט אונ׳ דער נוך די שרים. דער תירוץ איז דיא שלעכֿטן קנעכֿט דיא אחשורש הוט פֿאר לנג בייא זיך אי ער מלך איז גיוועזן דיא זעלביגן קנעכֿט הוט ער מין חשובֿ גיהלטן אז דיא אנדרי שרים דיא דא ווארן פֿאר לנג שרים אין לנד בייא אנדרי מלכֿים:
(שמונים ומאתֿ יום) ער מכֿט סעודותֿ אונ׳ וואר ווייזן זיין גרושן עושר הונדרט אונ׳ אכֿטציג טאג דא פֿרעגט מן איין קשיא ווארום זאגט ער ניט קורץ זעקש חדשים מעכֿט ער ווייזן זיין עושר דען הונדרט אונ׳ אכֿטציג טג איז זעקש חדשים אז ער הינטן זאגט בייא דען קליידונג בֿון דען ווייבר ווארין זעקש חדשים. דער תירוץ איז עש לערנט מיך דז ער וואר ווייזן הונדרט אונ׳ אכֿטציג טאג אלי טאג איין אנדרן עושר אונ׳ אנדרי חידושים. 
(למגדול ועד קטן) דא פֿרעגט מן איין קשיא ווארום זאגט ער דז ער מכֿט איין סעודה צו דען גרושן קעשטליכֿן לייט אונ׳ דער נאך זאגט ער צו דען קליינן שלעכֿטן לייטן. אונ׳ בייא לוט שטיט גישריבן (מקטון ועד גדול) דען קליינן פֿאר אונ׳ דען גרושן דער נאך. דער תירוץ איז אחשורש וואלט איטליכֿן זיין ווילן טון וויא עש ביליך וואר אונ׳ עז איז ביליך מן זאל דען עלצטן אונ׳ קעשטליכֿן פֿאר מכֿבד זיין אן דער סעודה. 
דער (ילקוט) שרייבט (בהראותֿו) דז ער אן טעט דיא קליידר בֿון דעם כהן גדול אונ׳ וואר זיך זעצין אן דער סעודה אונ׳ ליש ווייזן זיין עושר. אונ׳ דא ישראל האבן גיזעהן דיא כלים בֿון דעם ביתֿ המקדש דא ווארן ישראל וויינן אונ׳ וואלטן איין וועק גין דא זאגט אחשורוש מן זול זיא מכֿן איין בזונדר אורט דז זיא ווערן ניט זעהן דיא כלים. אונ׳ דען עושר הוט אחשורוש גיפֿונדן דש נבֿוכֿד נצר הוט ביהלטן אין דר ערדן גרושן עושר. 
(חור כרפס) ער זעצט די לייט אין איין גארטן וואו שיני צירונג וואר גילדני בעט אונ׳ זילברני בעט אונ׳ די ערד וואר בידעקט מיט אייטל אבֿנים טובֿותֿ. אונ׳ מן פֿרעגט ווארום זיין ניט גיוועזן כלי זמרים בייא דער סעודה דער תירוץ איז אחשורש הוט איטליכֿן זיין ווילן וועלן טון אונ׳ ווען ער העט גיברוכֿט טרומיטר דא העטן אנדרי גיוואלט האבן גייגר אודר לויטן דארום ווארין קיין כלי זמרים גיבראכֿט:
(והשקותֿ בכֿלי זהבֿ וכלים מכלים שונים) כלומר דיא כלים בֿון אחשורוש ווארן פֿר ענדרט קיגן דיא כלים בֿון ביתֿ המקדש. אונ׳ נאך איין פשט אזו בלד אז איינר הוט אויש גיטרונקן דאז כלי דא וואר מן דאש זעלביגי כלי אויך היבן אונ׳ מן גאב אים איין אנדר כלי אויש דעם אוצר אזו טעט מן איטליכֿן. נאך איין פשט זיא ווארדן פֿר ענדרט דיא כלים מיט אלרלייא וויין זיסן אונ׳ שטרקן:
(והשתֿיה כדתֿ) דאש טרינקן וואר אז דאש רעכֿט בֿון דער תורה מין עשין אז טרינקן. אונ׳ דען וויין גאב מן איטליכֿן נאך זיין יארן נאך וויא ער אלט וואר דא גאב מן אים וויין אונ׳ מן גאב אים וויין איטליכֿן בֿון זיינם לנד וואו ער וואר גיבורין וואש איטליכֿר גיוואונט איז צו טרינקן:
(אין אונס) ער זאגט רבי לוי דער סדר וואר אין לנד פרס ווען איינר מכֿט איין סעודה דא גאב מן איין כלי פֿון פֿירציג מאס איטליכֿר מושט עש אויש טרינקן ווען ער גלייך דראן גישטארבן ווער אונ׳ דש כלי הוט גיהיישן סוסקא אונ׳ די שרים האבן גיגעבן גרושן שוחד דער דא הוט איין גישענקט ער זאלט אים ניט איין שענקן דש כלי. אבר אויך דער סעודה בייא אחשורש הוט מן דאש כלי ניט גיבראכֿט. דרום שטיט גישריבן (אין אונס) מן הוט קיין מענשן גיניט. נאך איין פשט איז אחשורש הוט ביפֿולן מן זאל קיין יהודי ניטן צו טרינקן יין נסך דען ווען מן ווערט אין ניטן דא ווערט דר יהודי קיין עבֿירה דראן האבן דרום לאז ער בֿון גוטן ווילן טרינקן יין נסך דא ווערט ער איין עבֿירה טון דא ווערט אין גוט שטראפֿן. נאך איין פשט דר ווייל פֿיל כלים ווארן אויך דעם טיש דא בידרפֿט מן קיינם צו ניטן דז ער זול טרינקן כלומר טרינקט ווייטר דש יענר זאל אויך טרינקן:
(כרצון איש ואיש) אחשורש וואלט גינוגן טון צו מרדכֿי אונ׳ צו המן דא זאגט הקבֿ"ה דוא רשע איינר בֿון זי מוז ווערן גיהנגן אונ׳ דר אנדר ווערט ווערן קעשטליך אונ׳ הוך ווערשטו ניט קענין טון איטליכֿן זיין ווילן נייארט הקבֿ"ה דער טוט איטליכֿן זיין ווילן דען מענשן אונ׳ זיין בישעפֿנש:
(ביתֿ מלכֿותֿ) די מלכה ושתי מכֿט איין סעודה צו דען ווייברן אין גימאלטי קמרין ער זאגט רבי אבֿין זיא וועלין פֿיל ליברשט האבן דיא שין גימעל אונ׳ צירונג אז גוט עשין אונ׳ טרינקן דען די ווייבר ביגערן אייטל שין גימעל:
(ביום השבֿיעי) אז עז קאם אם זיבנטן טאג אונ׳ זיא ווארין וואול גימוט דא ווארן זיך דיא שרים מיט אננדר ברימן איטליכֿר זאגט איך הב איין שין ווייב דא קאם דער נר אחשורש אונ׳ זגט אייארי ווייבר היבן זיך נישט אן קיגן מיין ווייב מיט שונהייט אונ׳ איר זאלט ניט גידענקן דרום ווייל זי הוט אן גיטון קליידר אז איין מלכה דרום איז זיא שין. דא זאגטן די שרים דנין לאז זיא קומן נקיט און קליידר דא וועלן מיר זעהן אוב זיא שין איזי אונ׳ אזו בלד זאגט אחשורש מן זולט ברענגן ושתי נקיט נייארט דיא קרון זאלט מן איר אויך טון. ער זאגט רבי אבא דען זיבנטן טאג איז שבתֿ גיוועזן דא בראכֿט מן ושתי נקיט אונ׳ מן וואר זי טיטן אם שבתֿ. דרום ווייל זיא הוט גינומן טעכֿטר בֿון ישראל אם שבתֿ אונ׳ זי מושטן שפינן אם שבתֿ נקיט:
(ותמאן המלכה) אונ׳ זיא וואלט ניט קומן ושתי ער זאגט רבי יוסי דאש צרעתֿ וואר אויך איר גיקומן אונ׳ זיא שעמט זיך. עטליכֿי חכֿמים זאגן עש קאם גבֿריאל דער מלאך אונ׳ מכֿט איר איין שוונץ אן איר שטערין. מן פֿרעגט איין קשיא דער פסוק זאגט (להראותֿ העמים והשרים אתֿ יפֿיה) וויא שייך מן זאל פֿאר ווייזן דען שלעכֿטן לייטן דיא מלכה אונ׳ דער נאך דען שרים דער תירוץ איז דאש שלעכֿטי פֿאלק איז גיזעשן אונטן אם טיש דא ווערן זיא פֿאר אן זעהן די מלכה אי זיא ווערן זעהן דיא שרים. אונ׳ נאך איין תירוץ מן זול ווייזן דיא קרון דעם שלעכֿטן פֿאלק דיא האבן לושט נייארט צו זעהן אבֿנים טובֿותֿ אונ׳ גאלד וואש דו לייכֿט דרום שטיט גישריבן (בכתֿר מלכֿותֿ להראותֿ העמים) אונ׳ דר נאך שטיט גשריבן (והשרים אתֿ יפֿיה) כלומר דיא שרים ווערן ניט זעהן אויך די קרון זי ווערן נייארט זעהן די שונהייט בֿון דער מלכה. 
מן פֿרעגט איין קשיא ווארום שטיט גישריבן (להבֿיא אתֿ ושתי המלכה) דא זאגט ער פֿאר אן ושתי אונ׳ דר נוך מלכה אונ׳ אין אנדרן פסוק זגט ער ותמאן המלכה ושתי דר תירוץ איז די מלכה וואר אנטביטן דעם מלך איך בין איין מלכה און דיך דען איך בין גיבורן איין מלכה דער ווייל מיין פֿאטר איין מלך איז גיוועזן דא בין איך אזו בלד אויך איין מלכה גיוועזן און דיך דרום שץ ניט פֿיל מיט מיר אונ׳ זיא זגט דוא נר פֿילייכֿט זיין אנדרי ווייבר פֿיל שעניר דען איך בין דא ווערשטו איין ליגנר בלייבן. אונ׳ ווער איך דען שעניר זיין דא ווערן דיך די שרים דר שלאגן אונ׳ ווערן מיך נעמן צו איין ווייב. 
אונ׳ דער מלך ליגט דז משפט פֿר דיא שרים אונ׳ זאגט (כדתֿ מה לעשותֿ במלכה ושתי) ער הוט חרפה דר מלך דז מן זיא זולט אום ברענגן דרום זגט ער (במלכה ושתי) כלומר זיא איז איין מול פֿאר איין מלכה אי איך זיא גינומן האב:
(ויאמר ממוכֿן) ער זאגט המן דאש וואר ממוכֿן דער וואר גירישט צו אלין צרותֿ אונ׳ דער המן זאגט ניט אליין דש ושתי הוט איין חרפה אן גיטאן דעם מלך עז איז אפֿילו ניט רעכֿט קיגן אנדרי שרים אונ׳ אירי ווייבר ווערן אויך ניט טון וואז אירי מאנין ווערן היישן גלייך אז די מלכה הוט גיטאן אירן מלך. דרום זול מן איין שרייבן אין בוך פרס אונ׳ מדי דש דיא מלכה וואלט ניט קומן אונ׳ איר מלכֿותֿ זאל מן געבן איין אנדרי פֿרויא כלומר ער זאגט (לרעותֿה הטובֿה ממנה) דש איז טייטש מן זול אויש קלויבן איין פֿרויא דיא גוט איז בֿון זיך זעלברט די ניט חשובֿ איז בֿון איין מלך הער גיקומן דען די פֿרויא די דא מיוחס איז די הלט זיך חשובֿ אונ׳ גיבט נישט אויף אירן מאן דרום זאגט ער (הטובֿה ממנה) דיא דא גוט איז פֿון זיך זעלברט:
(להיותֿ כל איש שורר בבֿיתֿו) מן הוט בריף גישריבן אין אל די לענדר דז איטליכֿר מאן זול גיוועלעיגן אין זיין הויז דז דש ווייב זאל נישט הערשן איבר דען מאן דש איר זאלט ניט גישעהן אז ושתי איז גישעהן:
(ומדבר כלשון עמו) דאש ווייב זול רידן אלזו איין לשון אלש דער מאן רעט. 

הפטרות

בראשית



נח



לך לך



וירא



חיי שרה



תולדות



ויצא



וישלח



וישב



מקץ



ויגש



ויחי



שמות



וארא



בא



בשלח



יתרו



משפטים



תרומה



תצוה



כי תשא



ויקהל



פקודי



ויקרא



צו



שמיני



תזריע



מצורע



אחרי מות



קדושים



אמור



בהר



בחוקתי



במדבר



נשא



בהעלותך



שלח



קרח



חקת



בלק



פנחס



מטות



מסעי



דברים



ואתחנן



עקב



ראה



שופטים



כי תצא



כי תבוא



נצבים



וילך



האזינו



וזאת הברכה



שבת וראש חודש



מחר חודש



פרשת שקלים



פרשת זכור



פרשת פרה



פרשת החודש



שבת הגדול



יום ראשון של פסח



יום שני של פסח



שבת חול המועד פסח



שביעי של פסח



אחרון של פסח



יום ראשון של שבועות



יום שני של שבועות



תשעה באב



יום ראשון של ראש השנה



יום שני של ראש השנה



צום גדליה



שבת שובה



שחרית של יום הכיפורים



מנחה של יום הכיפורים



יום ראשון של סוכות



יום שני של סוכות



שבת חול המועד סוכות



שמיני עצרת



שבת חנוכה



שבת שניה של חנוכה



נספח

